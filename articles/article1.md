---
title: Pagod, Pera, at Pananaw
author: Daniel Barrion
author_image: https://d69barrion-web.github.io/images/daniel.jpg
image: arrImg.jpg
---

# Ang Maling Paniniwala sa "Trabaho Para Yumaman"

### Mga Nilalaman
- Bakit karamihan nagtatrabaho pero hindi yumayaman  
- Ang siklo ng sahod at gastos  
- Bakit ang oras ay hindi kayang talunin ng pagod lamang  

---

## Bakit karamihan nagtatrabaho pero hindi yumayaman?

Mula pagkabata, tinuruan tayong mag-aral nang mabuti para makahanap ng magandang trabaho.  
At kapag may trabaho na, sinasabihan tayong mag-ipon para sa kinabukasan.  

Sa una, tila lohikal — magtrabaho, kumita, mag-ipon, umangat.  
Ngunit habang tumatagal, napapansin nating tila walang patutunguhan ang siklo: **sweldo, gastusin, bayarin,** at kaunting natitira kung meron man.  
Marami ang tumatanda sa pagtatrabaho ngunit hindi pa rin umaasenso.

Ang totoo, **hindi ang pagtatrabaho ang problema**, kundi ang paniniwala na ang trabaho lamang ang susi sa pagyaman.  
Habang ang karamihan ay nag-aakalang sapat na ang *sipag at tiyaga*,  
ang mayayaman naman ay naiintindihan na may hangganan ang halaga ng oras. Limitado lang ito sa 24 oras araw araw. Hindi pa lahat puwedeng gamitin sa pagtatrabaho dahil kailangan din ng katawan ang magpahinga —  
at na para yumaman, kailangang **kumita kahit hindi nagtatrabaho nang pisikal araw-araw** (kahit habang natutulog o nagpapahinga.) 

Habang ang pera ng mga mayayaman ay patuloy na *“nagtatrabaho”* para sa kanila —  
sa negosyo, sa investments, o sa stock market..

Marami naman sa atin ang nalinlang ng konseptong *“siguradong kita”* mula sa suweldo,  
pero ang hindi natin napapansin at nauunawaan ay ang kapalit nito — ang ating **oras at kalayaan**.  
Hindi naman mali ang sumuweldo, pero ito ay madalas na **pansamantalang gantimpala** lamang, hindi pangmatagalang solusyon.

---
